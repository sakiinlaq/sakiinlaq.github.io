---
title: Waa maxay magac?
date: 2023-06-01
tags: [naxwe, af Soomaali]
---

# Magac
Erayga *magac* laba micno ayuu leeyahay, mid waa kan dadka iyo waddama loogu yeero. Balse naxwe ahaan waxaa eraygaa lagu qeexaa in uu yahay magac ay walxaha leeyihiin. Tusaale ahaan *miis, kursi, qalin , maskax* iwm waa magac ay leeyihiin waxyaabahaan. Si loo kala duwo ayaa waxaa la adeegsada erayada kala ah: *magac gaar* iyo *magac guud*. Magacyada *Burco, Gaarisa* ama *Baydhabo* waa magac ay si gaar ah u leeyihiin magaalooyin gaar ah. Balse erayada *magaalo, waddan, dhagax, lug iwm* ma ahan magacyo si gaar ah loo leeyahay, sidaas darteed waxaa loogu yeeraa *magac guud*.

Erayga in uu magac, midka guud, yahay waxaa lagu hubiyaa laba qaab. Mid waa in *wadar* laga dhigi karo, tan kalena waan in qodob gadaal laga raacin karo. Tusaale *wiil* waa magac sababtoo ah waxaa la dhihi karaa *wiilal* ama *wiilka*. Taasi beddelkeeda ereyadan *qor, cun, wuxuu* ama *kugu* ma ahan magac, sababtoo ah wadarna lagama dhigi karo, qodobna gadaal lagama raacin karo.

## Wadar
Af soomaaliga *afar* qaab ayaa looga dhigaa magaca wadar. Waxaa gadaal laga raaciyaa dibkabayaashan:

1. -oyin
2. -yaal
3. -a-labalaab shibbanaha ugu dambeeya.
4. -o

## Cayiman
